## Analyse

### Aanleiding 

De NEN 2660:2022, NEN 3610:2022 en de MIM standaard hebben allemaal hun specifieke toepassingsgebied. Dit toepassinggebied is welliswaard overlappend en afstemming tussen de standaarden is nagestreefd maar legacy en dynamiek van het beheerproces maakt dat ze niet in complete samenhang zijn ontwikkeld. Bij het toepassen in de praktijk is door Geonovum, TNO, Rijkswaterstaat, NEN, Informatiehuis Water en CROW geconstateerd dat gebruikers tegen uitdagingen en onbeantwoorde vragen aanlopen waardoor men vaak gedwongen wordt te kiezen. Deze keuze tussen bijvoorbeeld een NEN 2660 of een NEN 3610 aanpak zou niet moeten hoeven. Het voegt namelijk waarde toe als deze standaarden in samenhang gebruikt kunnen worden. Allen dienen namelijk een specifieke doel, perspectief of context en binnen gebruikende organisaties kunnen deze door elkaar lopen.

### Doel

Vanuit meerdere gebruikende organisaties wordt nu de vraag gesteld ‘hoe men iets kan maken wat conform de NEN2660, NEN3610 én het MIM is’.  Vanuit de deelnemende organisaties aan dit initiatief willen we antwoord kunnen geven op die vraag doormiddel van een publicatie waar we naar kunnen verwijzen. Het is evident dat de ontwikkeling van dit antwoord tijd kost en dat het belangrijk is dat het niet door één organisatie ontwikkeld wordt, maar juist door de beheerders van de betreffende standaarden én de gebruikers. Nu draaien de gebruikers op voor het feit dat de standaarden niet afgestemd zijn, dat moet anders. Vandaar deze best practice om voor meer samenhang en integratie te zorgen op een hoger niveau.

###	Relaties, afstemmingsvlakken tussen standaarden

Uit de reeds gevoerde gesprekken blijkt dat het lastig te definiëren is op welke ‘niveau’ de afstemming of het missen daarvan nu speelt. Grofweg onderscheiden we voor nu drie niveaus van discussies:

A.	‘Metadiscussie’: hoe verhoudt de terminologie uit de verschillende standaarden zich tot elkaar? (Dit betreffen vooral MIM en NEN 2660-1)  

B.	‘Topleveldiscussie’: hoe verhouden de toplevelstructuren uit de verschillende standaarden zich tot elkaar? (Dit betreffen vooral NEN 2660 en NEN 3610)  

C.	‘LinkedData-discussie’: hoe verhouden modellen, gemaakt of uitgedrukt in de verschillende standaarden bij gebruik van LinkedData, zich tot elkaar? (Dit betreft vooral het gebruik van MIM en NEN 2660-2)  


###	Methode

Om het overzichtelijke te houden gaan we van ‘beneden naar boven’ werken. Er wordt gestart met IMBOR als case en we kijken hoe we deze correct in MIM en NEN 2660-2 uitdrukken en tegelijkertijd het temporele aspecten model, het netwerkmodel en het semantisch model van de NEN 3610 gebruiken. Dit heeft dus betrekking op discussie C. We zijn ons er van bewust dat we voor de praktische toets hier de NEN 2660-2 nemen, maar om compleet te zijn de gehele NEN 2660 zouden moeten behandelen. Indien we zaken missen bij de praktische toets gaan we kijken naar de NEN 2660-1. 

Om tot een realisatie van het doel te komen doorlopen we de volgende activiteiten én bijbehorende deliverables: 

**NOTE**
_Deze lijst moet nog bijgewerkt worden. Het tweede punt (met de twee subpunten is nu de scope)_

- Overeenstemming krijgen over de verschillende dimensies waarop de genoemde standaarden ontwikkeld zijn met als doel een gezamenlijk begrippenkader te ontwikkelen.
	- Derefereerbare (SKOS) vocabulaire per standaard 
	- Derefereerbare (SKOS) vocabulaire die de samenhang beschrijft
	- Uiteenzetting in ReSpec formaat over de verschillende dimensies
- Voorbeeld case uitwerken hoe een model/ontologie kan voldoen  aan alle drie de standaarden.
	- Voor nu is de case IMBOR2022 geïdentificeerd als logisch startpunt
	- Uiteenzetting resultaat case IMBOR in ReSpec
- Generieke methode bepalen hoe een model de drie standaarden in samenhang kan toepassen
	- Uiteenzetting resultaat in ReSpec als ‘best practice’ 
	- Inclusief toepassingsvoorbeelden op Aquo
- Onderzoeken welke manieren voor governance er zijn om de afstemming tussen de standaarden te (blijven) beheren
	- Uiteenzetting resultaat governance methode in ReSpec als ‘best practice’ 

We zien dit als een ‘verticale’ integratie. We geven hiermee aan hoe ‘hogere standaarden’ in samenhang toegepast kunnen worden om (onderliggende) sectormodellen te maken. Er is ook nog de kwestie van ‘horizontale integratie’, ofwel: hoe leg je relaties/mappingen tussen sectormodellen vast en hoe beheer je deze. Dit is buiten scope, maar [hier wordt wel aan gewerkt](https://docs.crow.nl/ontology-alignment/whitepaper/)) in een ander initiatief. 

We zijn voornemens om dit per case uit te werken en het zodoende te zien als een groeimodel. Geen enkele toepassing zal alle aspecten, van alle standaarden in z’n geheel toepassen. 
