# Colofon en Voorwoord

## Colofon

Aan de totstandkoming van deze versie van dit metamodel hebben de volgende inhoudelijke experts
op het gebied van informatiemodellering meegewerkt:

| Naam                      | Organisatie    | Rol en achtergrond                                                   |
|---------------------------|----------------|----------------------------------------------------------------------|
| Lennart van Bergen        | Kadaster       | MIM kerngroep. Expert informatiemodellering. Modellenbureau Kadaster |
| Thies Mesdag              | Kadaster       | MIM kerngroep. Expert informatiemodellering. Modellenbureau Kadaster |
| Paul Janssen              | Geonovum       | MIM kerngroep. Expert informatiemodellering. Geostandaarden          |
| Marco Brattinga           | Kadaster       | Expert semantisch modelleren                                         |
| Dick Krijtenburg          | Geonovum       | Co√∂rdinator beheer MIM.                                              |
| Jan van Gelder            | Geonovum       | Redactie MIM.                        	                            |

## Voorwoord

Informatie is een belangrijke motor voor het functioneren van de overheid in Nederland. 
Steeds meer wordt er samengewerkt en uitgewisseld tussen verschillende overheidslagen en instanties. 
Daarom is het van groot belang dat we hetzelfde verstaan onder de gegevens die we gebruiken en 
gemeenschappelijke afspraken maken over de wijze van beschrijven van gegevens en de manier 
waarop we deze uitwisselen.

Bij huidige ontwikkelingen als het Digitaal Stelsel Omgevingswet (DSO) en de Basisregistratie Ondergrond (BRO)
komt duidelijk naar voren dat veel gegevensverzamelingen uit verschillende domeinen bij elkaar 
komen in informatievraagstukken. Daarbij komen ook de wereld van de geografische gegevens en de wereld 
van de meer administratieve registraties bij elkaar. Dit geeft niet alleen extra mogelijkheden om 
informatie slim te combineren maar maakt ook een aantal verschillende uitgangspunten zichtbaar in de 
werkwijze binnen de overheid als het gaat om het modelleren van informatie.

Met het voorliggende MIM-metamodel hebben we een gemeenschappelijk vertrekpunt voor het opstellen van 
informatiemodellen. Het voorziet enerzijds in duidelijke afspraken die over meerdere bestuurslagen 
heen gaan over het vastleggen van gegevensspecificaties en biedt anderzijds ruimte aan de verschillende 
niveaus van modellering.

Versie 1.1 van MIM biedt naast het al bestaande uitdrukken van het metamodel in UML ook de mogelijkheid 
om het metamodel uit te drukken in Linked Data. Hierbij wordt voorzien in en breed geuite behoefte.
We hebben de afgelopen tijd gezien dat MIM breed wordt omarmd binnen de overheid en een plek heeft 
veroverd binnen de NORA. Met de uitbreidingen en aanpassingen in deze versie wordt het 
toepassingsbereik van MIM aanzienlijk verbreed.

Dick Krijtenburg, Geonovum
Februari 2020
